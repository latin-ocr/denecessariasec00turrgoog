308 nr: smm‘ru, Aous, nr sanemus. [msrur. vr.

sese in animos nostros insinuare poterant, et in rei veritatem nos deducere.
Deinde cum in testimonio dicendo ratio habeatur numeri testium, ut in ore
duorum vel trium testium ratum sit omne verbum ; Consentaneum fuit
utrinque tres testes producere, qui eo fortius mysterium hoc confirmarent.
Rursus cum in omni testimonio spectetur vulgo vel testis authoritas, vel
rei ipsius evidentia, ne quid testimonio huic divino deesset, utrumque con-
jungi placuit: nam priorum trium testium tanta est authoritas, quanta po-
test esse maxima, puta Naturae Divinae, quse per se αὖτὸπιηοςι Ει posteriorum
tanta est evidentia in fidelium cordibus et intimo conscientiae sensu, ιιι
nihil ad fidem faciendam luculentius esse possit. Denique ut jam olim
propheta commotum iri coelum et terram adventu Christi praedixerat, Aggae.
2, Ita Christus undiquaque sibi testimonium perhiberi voluit, ne ulli dubi-
tationi locus superesse posset, ut sivein coelum sive in terram oculos conji-
ceremus, ubique luculenta et expressa deprehenderemus istius veritatis
argumenta, atque ita nihil excusationis habere possint, qui Christum re-
spuunt, cum satis firmis et luculentis testimoniis se illum esse probaverit,
qui olim promissus fuerat.

IV. Ut ergo ad examen testium istorum descendamus, non opus est ut
anxie quaeramus, Cur tres numero recenseantur, et quare numerum terna·
rium, potius quam binarium aut quaternarium J oannes selegerit3 quamvis
enim superfluum sere videatur rationem illius quaerere, quod a mero Spi-
ritus Sancti pendet arbitrio, in quo acquiescere tuto possumus3 non abs re
tamen numerus iste prae caeteris ab Apostolo selectus videtur, non tantum
quia perfectio quaedam isto numero vulgo solet designari3 sed potissimum
quia respondet ternario testium coelestium numero, et quia convenit appri-
mefft rebus ipsis de quibus agitur, et veritati, quae probanda proponitur,
ut jam sumus explicaturi.

V. Quia autem mira est in testibus istis explicandis sententiarum diver·
sitas, ut facilius certiorem deprehendere possimus, primo κατ’ ἅμα remove·
bimus eas, quae veritati parum consentaneae videbuntur3 deinde κατὰ
διο-ιν aperiemus et confirmabimus eam, quse prae caetcris nobis probatur.
Quidam conjiciunt tres testes coelestes adductos fuisse a J oanne ad Deita-
tis Christi confirmationem, nunc vero totidem adduci humanitatis illius
testes, nempe Spiritum humanum, quem Christus moriens in manus Patris
tradidit, Luc. xxiii. 46, et Aquam et Sanguinem, quse ex mortui latere
profluxerant, tanquam certa humanae Naturae Christi argumenta. Verum
si scopum J oannis expendimus, patebit non alium esse, quam probare J e·
sum esse Christum Filium Dei Redemptorem nostrum3 unde supervacanea
omnino videtur, illa quse proponitur humanitatis demonstratio: Atque eo
vel maxime, quod de ea neutiquam controvertebatur3 agnoscebant enim
adversarii Christum fuisse verum hominem, neque hoc diffiteri poterant,
qui vitam ejus et mortem viderant, sed negabant tantum esse Dei Filium
et verum Messiam, quod adversus ipsos probandum fuit, non illud vero
quod ἐξανύων erat et in confesso·

VI. Alii per tres testes designari volunt tria oraculorum genera de
Christe, quse J esus dum adhuc esset in terris, ostendit in se completa, ut
Aqua Evangelium, Sanguis Mortem, et Spiritus vim Spiritus et miracula
denotet3 Christum quippe juxta oracula vetera venisse, 1⁰, ut prophetam
per Aquam ; id est per doctrinam evangelii, quse aquae non raro confertur,
Isa. xi. 9, et Ezech. xxxvi„ quam Christus attulit, et per mundum sparsit,
2⁰, ut Sacerdotem per Sanguinem, quo sacrificium pro nobis obtulit, 3⁰, ut
Regem per Spiritum, talia edendo miracula, quibus et populum suurn libera-
vit, et de hostibus triumphavit, quae nomine Spiritus etiam exprimuntur,

