698 nr sarisracrioms cums-1⁸1 marsei-ross. [meru-r. xxm.

tropo liberare nonnunquam si gnificat, quia qui liberatur, abeo quo implicatus
tenebatur quodammodo avellitur: At quocunque modo sumatur nullam sa-
tisfactionem importabit. Nam si ad posteriorem referaS, notabitur quidem
liberatio, sed non liberationis modus per satisfactionem aliquam aut ab·
veo· 3 Imo ncc potest quidem, quia vis vocis infert potius liberationem
per potentiam quam per justitiam ε praeterquam quod ne quidem de pec-
catis dici potest, quum non peccata, sed peccatores hoc sensu redimantur.
At si priori sensu vox intelligatur, quod omnino convenientius ducimus, de
abruptione peccati et vitae immutatione, facilia erunt et expedita omnia;
suadebit scilicet Daniel Regi impio et superbissimo, qui abjecto omni Dei
hominumque timore per immanem avaritiam et crudelitatem dominatus
fuerat, ut cursum vitae anteactae abrumpat, et plane contrariam ineat viam,
summa non tantum justitia, sed etiam benignitate praecedentis tyrannidis
labes eluendo; sic impendens exitium forsan aversum iri ct Deum hac
conversione commotum res in melius conversurum ε Quo pertinent verba
sequentia, “ si forte erit prorogatio tranquillitatis tuae ;'’ quasi diceret, Ex-
ercuisti, o Rex, violentam et injustam dominationem, oppressisti humiles,
spoliasti pauperes, et per omne genus peccatorum impune es grassatus:
At nunc, si vis effugere iram Dei imminentem, debes vitam plane immu-
tare et pro injustis exactionibus, pro violentia et oppressione, referre mise·
ricordiam et justitiam, et sic injurias beneficentia resarcire, et abrumpere
cursum peccatorum tuorum ut melius tibi sit. Sic notabit quidem conver-
sionem et poenitentiam esse unicam evitandi Dei judicii viam ; Sed de sa·
tisfactione Dei justitiae facienda ne cogitarit quidem, tantum abest ut illam
hic commendarit. ’

XV. Nec alio respiciunt loca quae apud Prophetas passim de poeniten·
tia agunt, ut necessaria ad remissionem peccatorum vel poenarum relaxa·
tionem obtinendam. Non negamus enim poenitentiam conditionem esse ab·
solute necessariam ad id ut venia peccatorum obtineatur. Non negamus
etiam saepe per eam fieri ut calamitates imminentes et judicia Dei vel de-
clinentur vel mitigentur. Negamus tantum esse poenam satisfaciet-tam aut
compensationem qua satisfiat J ustitiae divinae ε Quia longe aliud est evi-
tare et declinare poenas, aliud vero satisfacere; aliud rem obtinere, aliud
eam per viam pretii et solutionis consequi. Quippe poenae istiusmodi ex
Adversariis non mode graves sunt et molestas eas ferentibus, sed etiam
censentur indebitae, At haec quae a Prophetis praescribuntur poenitentiae
exercitia non modo non sunt gravia et dura, sed suavi’a et jucunda fideli-
buS, qui impense iis delectantur3 Verum ita sunt debita 'ut nemo sine cri-
mine ea praetermittere possit aut debeat. Przeterquam quod in misericor·
diae throno versantur fideles, ubi nullus datur vel operibus vel passionibus
nostris ad satisfactionem locuS, sed soli gratiae et merito Christi3 non vero
in Legis foro ubi persona judicatur ex opere, non opus ex persona. Quod
si aliquando opera quaedam laboriosa cum poenitentia videntur urgeri, ut
jejunia, cilicium, &c., non ideo fit ut pro delictis aliqua apud Deum com-
pensatio interveniat, sed tantum ut per ca veritas et sinceritas poenitentiae
eo melius testata fiat.

XVI. 3⁰. Objiciunt Adversarii loca varia in quibus Deus post culpam
dimissam dicitur tamen poenas varias fidelibus immisisset 1⁰. 2 Sam. xii.
14, Peccatum condonatur Davidi a N athane, ettamen mors filioli illi in poe-
nam decernitur, “ Quia blasphemare fecisti Dei nomen ab inimicis Domi-
ni, ideo puer qui tibi natus est morietur.” 2⁰. Num. xiv. 20, Deus dicitur
ignovisse Israelitis murmurantibus, quibus tamen postea ingressum in ter-
ram Canaan interdixit: etin poenam peccati mortem in deserto illis inflixit,

 

