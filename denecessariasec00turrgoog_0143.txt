msrur. v.] Nosrna AB accusem nonnus. 113

XXVI. Unde nihil mirum jam videri debet, si nihilo mitius aliorum
scripta tractentur. Longum esset impias eorum artes hic persequi, sed
qui eas cognoscere voluerit, adeat Indices Empurqatorios varios antehac
editos, et novissimum, qui in lucem prodiit Madriti an. 166⁷, ubi immanis
inquisitorum audacia in corrumpendis doctissimis et piissimis quibusque,
qua veterum qua recentiorum lucubrationibus, patet. Eo quippe processit
furor, ut in ipsos libros, non secus ac in veritatis professores agatur, non
ratione, sed manu, non stylo, sed ferro, non scriptis, sed proscriptionibus.
Pacem enim nullam putant nisi vastitatem fecerint, damnant quia oderunt,
oderunt quia ignorant, et malunt nescire, quia odisse volunt, quam id
scire, quod si sciant, odisse non poterant, ut scite de Ethnicis loquebatur
Tertullianus; metuunt scilicet, ne lux veritatis AEgyptiacas tenebrosasque
artes et prodat et perdat. Ideo quicquid inerat masculi et sinceri in om·
nium gentium generumque scriptoribus, quicquid tyrannidis suae saevi-
tiam, superstitionis foeditatem, et Curiae Rom. corruptionem perstringebat,
consilio sane audacissimo, sed consultoribus pessimo, novacula sua et falce
expurgatoria praecidere ausi sunt. Nemini parcitur-3 alii in totum arcen-
tur et damnantur, et fronti inusto cauterio nigrum praefigitur Theta; alii,
ut dubiae et suspectae fidei, obelo interpunguntur. Alii cum expurgatione
permittuntur, ut nihil jam vel patres vel scriptores alii loquantur, quod
non sapiat ad Papae palatum. Et ne quis putet haec ab iis clam fieri, et
in occultO, ut incautos decipiant, juxta vetus illud si non caste saltem caute,
aperte agunt et tanquam de re bene gesta gloriantur. Testem habemus
omni exceptione majorem, Auqustinum Venetiis apud J untas excusum in
quarto, anno 1584, qui penes nos est, in quo qui editioni praefuerunt, tes-
tantur in ipsa libri inscriptione, “ se, praeter locorum multorum restitutio·
nem secundum collationem veterum exemplarium, curasse removeri illa
omnia, quae fidelium mentes haeretica pravitate inficere possent, aut a ca·
tholica orthodoxa fide deviare.'' Ea vero specie plagia quaelibet, furta,
et corruptelas obvolvi possunt, ne posthac patres quicquam amplius Rom.
Curias molestum sonent.

XXVII. Sed tempus est, ut ad Potestatem ιομοδιτιιιιιυ transeamus, in
qua saevissimam etiam tyrannidem in animas exercet Ecclesia Romana.
Cum enim Christus se unum doctorem et legislatorem esse profiteatur,
penes quem servandi et perdendi potestas est posita, J ac. iv. 12, qui solus
proinde imperium habet in animas, et a cujus nutu pendere debemus, isti
novos et quidem a Christo institutos pertendunt esse se nomothetas, qui
non modo constitutionibus ecclesiasticis prospiciant, ut omnia decenter et
ordine fiant in Ecclesia, (quod ad omnes legitimos Ecclesiae rectores per-
tinet ex mandato Pauli, l Cor. xiv. 40) sed qui infallibiles se jactent, et
jus sibi arrogent leges ferendi conscientiis, quae pro necessario et vero
Dei cultu ingeruntur, quasi maxima religionis et pietatis pars in earum
observatione sita sit. Longum esset earum catalogum texere, ct vani-
tatem ac impietatem describere, sed quis non videat jugum esse σεβαστικ-
·rov, quod conscientiis imponitur, et quo misere torquentur ?

XXVIII. Ut vero ex innumeris unam vel alteram tantum attingamus;
quis ad corffessionzs auricularis institutum attendere potest, quo quisque
adultus baptizatus tenetur, semel saltem in anno, peccata omnia sua, cum
omnibus eorum circumstantiis, confiteri in aurem sacerdotis, ut eorum re-
missionem obtineat, qui non fateri cogatur gravem esse conscientiarum
carnificinam, tyrannidis et rapacitatis l'ontificiae organum, arcana princi·
pum et familiarum rimandi machinam, et scelerum ae impuritatem scho-

lam Ρ Quis Vota Mona-stica expendit, qui idem tyrannidis jugum non
ιι

