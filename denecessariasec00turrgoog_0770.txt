700 nn sarxsracrioms cumen rsuram-mna. [msru‘r. xxm.

damnet ad maculae purgationem, Rom. vi. 6, 7, 8. 4. Quia ut poenae sonti-
bus infliguntur ex J udicis arbitrie, et carni sunt graves ac molestae3 Ita
non temere sed certa Dei dispensatione nobis immittuntur, et carni nostrat
non parum sunt acerbae et durae. 5. Denique poenae possunt etiam dici ex
sensu fidelium qui in paroxysmo tentationis Deum saepe sibi iratum esse
quaeruntur : Nimirum quia saepe infantes sunt adhuc, ideo servorum more,
Dominus eos nonnunquam durius tractat, et faciem patris abscondit, ut
vultum severum judicis ostentet3 Itaque dum latet fides et justificationis
sensus, poenae vis atque stimulus legis expergescit, Rom. vii. 24, 25, unde
in eo sensu ejulant, et irae divinae fluctibus opprimi se arbitrantur3 con-
queruntur dexteram Excelsi esse mutatam, Psal. lxxvii. 10, et se pro·
jectos esse ab ejus facie. Ita cum Lex operatur iram, afflictio poenalita-
tem videtur inferre ; Caeterum ut dispensatio haec legalis ad hominem
tantum veterem compescendum pertinet, statim atque Lex Evangelica
discussit tenebras istas, et homo eluctatus est ex gravi illa tentatione,
tunc demum agnoscit sapientissimam hanc Dei oeconomiam fuisse, qui non
ex odio sed ex amore proficiscebatur, nec ad destructionem sed ad salutem
tendebat.

XIX. Quamvis autem hisce et similibus de causi& poenae nomen afflic-
tionibus piorum improprie et analogice possit tribui; Certum est tamen
longe differre a poenis impiorum, sive principium, sive modum, sive finem
respicias. Nam 1. Quoad principium ,· Poenae impiorum ex ira J udicis immit-
tuntur : Unde toties David orat, ‘⁴ Domine ne in furore tuo arguas me, nec
in ira tua corripias me,” Psal. vi. 1, et xxxviii. 1. At poenae fidelium ab ‘
amore Patris, quia “quem amat Deus castigat‚” Heb. xii. 6, Apoc. iii. 19.
2. Quoad modum, illae cum ira Dei et maledictione conjunctae, nulla tempe·
rantur gratia, et totum Dei furorem in impios effundunt; istae ut a paterno
affectu proficiscuntur leves sunt et moderatae, quae nusquam carent miseri-
cordiae temperamento; Unde “virgis humanis” conferuntur, 2 Sam. vii.
14, quae ita attemperantur infirmitati nostrae‚ ut Deus propterea non aufe-
rat benignitatem suam 3 hinc toties Viri Dei qui deprecantur priores illas
poenas, se grato animo et libenter istis submittunt: “ Castiga me Do-
mine‚” inquit J er. x. 24, ‘⁶ sed in judicio, non in ira tua, ne forte immi-
nuas me3 Effunde furorem tuum in gentes quae te non noverunt‚’' &c. ;
Hab. iii. 2, “Quum iratus fueris misericordiae recordaberis ;'’ Quia non
patitur “ut virga impietatis quiescat in perpetuum super sortem justo-
rum,'' Sto. Psal. cxxv. 33 ‘⁴ Si ad momentum abscondit faciem, colligit
postea in miserationibus aeternis‚’' Isa. liv. 8. Ita modum semper adhibet
Deus castigationibus suis ne ultra vires pii affligantur, 1 Cor. x. 13, vel
toti malis absorbeantur. Cujus lenitatis rationem affert Dominus apud
Isa. xlviii. 9, 10, “ In igne repurgavi te‚” inquit, “ sed non velut argentum ;
nam et ipse totus absumptus esses.” 3. Quoad finem; Nam poenae impio-
rum ut ab ira et maledictione oriuntur, ita tendunt ad ultionem justitiae et
exitium peccatoris : Unde quicquid afflictionum in hac vita sustinent, no·
bis depingitur ut quoddam inferorum atrium, ubi aeternam suam damnatio·
nem eminus jam conspiciunt, tantumque abest ut inde emendentur aut
fructum aliquem percipiant, ut potius talibus praeludiis ad dirissimam quae
eos tandem manet gehennam apparentur; hinc fremunt et calcitrant con-
tra stimulum et in desperationis barathrum sese praecipitant. At fidelium
alia ratio est; Nam afflictiones eorum non tendunt ad poenam, sed ad me·
dicinam, non ad destructionem peccatoris, sed ad interitum peccati, non
ut ultrici justitiae satisfiat, sed ut peccator vel emendetur vel probetur,
ut caro crucifigatur, ut corpus peccati enervetur; atque ita homo fidelis

