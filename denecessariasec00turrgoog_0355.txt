msrc‘r. vn] m: smnrrn, Aous, ΕΤ sanemus. 309

1 Tim. iii. 16, l Pet. iii. 18. Verum neque ista expositio absolute admitti
potest; nam praeterquam quod minus commode per Aquam denotatur evan-
gelium, quaecunque hic referuntur pertinent potius ad testimonium coeleste
Verbi et Spiritus, de quo dictum est ver. praeced„ quam ad testimonium
terrestre.

VII. Nonnulli per Aquam et Sanguinem intelligi volunt legales ablutio-
nes, et sacrificia expiatoria, quibus Deus in Veteri testamento testatus est
Christum venturum cum aqua et sanguine, id est ad expianda et purganda
peccata nostra3 Cui testimonio desumpto a Veteri Testamento adjungatur
aliud, quod est Novum Testamentum, nimirum evangelium, quod vocetur
Spiritus. Verum quamvis suus locus possit esse huic sententiaa, ut postea
videbimus, Non videtur tamen J oannes id directe intendisse, quia agit, non
de tempore praeterite, in quo Christus sub variis figuris adumbratus fuit,
sed de praesenti, in quo venisse dicitur per aquam et sanguinem. Alii per
Aquam intelligunt J oannis Baptistae testimonium, qui apud aquam testifica-
tus est J esum esse Agnum Dei, per Sanquinem testimonium centurionis, qui
ex latere Christi vidit profluere sanguinem et aquam, et per Spiritum testi-
monium Apostolorum qui in die Pentecostes loquebantur variis linguis;
Sed haec alienora sunt a mente J oannis, quam ut recipi debeant.

VIII. Sunt qui propius accedentes ad rei veritatem, per Spiritum dona
ejus tum extraordinaria, tum ordinaria, per Aquam vitae puritatem et inno-
centiam, per Sanquinem Apostolorum et fidelium pro Christo caedem, quse
martyrium propterea dicitur, innui pertendunt. Communior tamen sententia
est eorum, qui per Spiritum evangelium intelligunt, per Aquam, et San·-
guinem duo ordinaria Novi Testimenti Sacramenta, Baptismum a signO,
Coenam vero a re significata, quia ut evangelium testatur J esum esse Fili-

um Dei, J oh. xx. 31, sic etiam Sacramenta, tanquam Evangelii sigilla, ι

idem in terris nobis perpetuo testantur. Quid vero sentiendum sit in hac
opinionum varietate non facile est colligere, si tamen verum fateri volumus,
nulla ex istis omnibus videtur plene satisfacere: vel enim alieniores sunt
a scopo J oannis, vel angustas nimis, quam ut rem de qua quaeritur, plene
et accurate possint explicare.

IX. Ut ergo mentem nostram aperiamus, salvo doctiorum judici0, arbi-
tramur haec non ita sibi invicem opponi, -quin facile conciliari possint, si
plerasque ex istis sententiis non seorsim, sed conjunctim considerentur z
Cum enim ea sit vis· Scripturas Sacrae, ut plures res contineat, quam verba,
et saepe sub uno eodemque vocabulo varia mysteria sibi invicem subordi-
nata designet; mirum videri non debet, si variae σχίσεις in ejus explicatione
subinde conjungendae veniant, ut integer habeatur sensus a Spiritu Sancto
intentus; Hinc quia testimonium istud potest sub gemina σχίσει spectari,
vel prout externe proponitur in Ecclesia ad convictionem hominum, vel
prout interne obsignatur in corde ad consolationem fidelium, juxta duplicem
hunc respectum bifariam etiam posse spectari censemus tres istos testeS,
vel ut externe, vel ut interne testantes ε Ita per Spiritum designari arbi·
tramur Spiritus Sancti vim et efficaciam, tum extrinsecus se exerentem in
verbe, tum intrinsecus operantem in corde; Per Aquam sacramentum bap-
tismi, qui administratur in Ecclesia sub aquae symbolo, et ejusdem verita-
tem, quae per regenerationis beneficium obtinetur in corde; Per Sanguinem
Sacramentum Eucharistiae, quae est communio Sanguinis Christi, 1 Cor. x,
16, et beneficium Justificationis‚ seu remissionis peccatorum in Sanguine
Christi, quae hoc Sacramento obsignatur. Atque ita sex veluti partes istius
testimonii notari possunt, non quae toto genere differant, sed quse sibi
invicem respondeant et subordinentur; nam externae sunt symbola inter-

