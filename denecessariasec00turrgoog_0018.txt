xiv PRAEFA'rm AD DISPUTATIONES

esset, quamplures viros celeberrimos et veteranos theologos hoc ar-
gumentum ita solide pertractasse, ut post eorum messem vix ulli
spicilegio locus esse possit3 N on ita mihi Suffenus esse potui, ut
arbitrarer ex opere hoc tumultuario, ct velitationibus istis academi-
cis, quae nec excultae ingeni0, nec elaboratae sunt industria, multum
utilitatis et fructus ad Ecclesiam redire posse. Verum cum a variis
non plane improbatos fuisse hosce nostros conatus intelligerem ; nec
amplius mei juris essent quae jam in publicum emissa erant; effe-
cerunt amicorum et eorum qui apud me plurimum possunt hortationes
et desideria, ut primum hunc ingenii foetum, et hoc quicquid est
operis petenti typographo quamvis aegre permitterem.

Non est porro quod quaeras cur hoc argumentum potius quam
quodlibet aliud selectum fuerit. Praeterquam quod enim non sponte
a me susceptum, sed a piis studiosis ad συζῆτησιν propositum; si rem
ipsam expendis, facile mecum fateberis nullum aliud in tota theologia
nostra momentosius esse, et cuj us cognitio fidelibus magis sit neces-
saria; Nullum sane quod majori impetu Satan hostis ille ἄσπονδος
salutis nostrae evertere semper sit conatus: novissimisque imprimis
hisce temporibus, per pestilentissimos haereticos, qui ut religionem
christianam pessundarent, duo primaria ejus fundamenta, divinitatem
Domini nostri J esu Christi, et ejus satisfactionem convellere omni
ope sategerunt. Optandum equidem fuerat, ut hujusmodi monstra
ab ipso ortu necarentur, nec tam infausti foetus nanciscerentur qui
obstetrices manus illis porrigerent. Sed cum nimis late venenum
hoc serpere jam satis constet, et exitialia haec scripta plurium ma-
nibus hodie terantur; AEquum etiam fuit alexipharmaca subinde
parari, quibus juniores adversus luem istam pestiferam praemuni-
rentur, et animi piorum in veritate magis magisque confirmarentur.
Hoc consilio viri doctissimi, quos Deus subinde excitavit ut ortho-
doxae veritatis in Ecclesia essent πρόμαχοι fortissimi, in eo hactenus
operam suam utilissime collocarunt ; Horum et nos prementes vestigia
licet non passibus aequiS, haud abs re nos facturos sumus arbitrati,
si in propugnanda ista veritate adversus ignita Satanae tela nostram
qualemcunque explicaremus industriam.

Cumautem tria vulgo de SATISFAOTIONE cnms'n quaeri possint,
1. An necessaria fuerit, 2. An vera, 3. An perfecta, De
tribus istis quaestionibus distincte agendum nobis esse duximus3 In
duabus prioribus cum Socinianis3 In postrema cum Pontificiis
manus conserendae fuerunt. Sed ita tamen in iis sumus versati, ut
primam et tertiam de necessitate et perfectione brevius absolverimus ;
secundam vero de veritate quae ampliorem explanationem requirere
videbatur, quamque majori molimine impetunt adversarii, fusius
paulo simus persecuti, et nihil quantum quidem a nobis fieri potuit

