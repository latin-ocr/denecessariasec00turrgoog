136 m: Nscassanm ssesssmxs [mspcr. vr.-

denda. Cum vero secessio duplex possit distingui, alia localis et po-
litica quoad sedem, alia spiritualis et mystica quoad fidem; primam J u-
da'1'co populo olim imperatam fuisse, extra controversiam positum est,
ut, relicta Babylone, Judaeam repeteret, et libertate pristina frueretur3 quo
respiciunt loca ante citata, Isa. xlviii. 20, Jer. li. 6, Zach. ii. 6, Ἰ. Ut
enim Ecclesia migraverat non moenibus, sed moribus, et mutaverat, non
sedem, sed fidem3 non nomen, sed proh dolori numen3 ita non agitur
proprie de secessione politica et civili, quoad habitationem et hospitium,
sed de secessione sacra et mystica, quoad religionem, per quam fiat, ut
nullam in sacris cum ea communionem amplius colamus. Rursus cum
secessio sacra sit vel cordis, vel oris ς vel latens et neyativa, per rejectionem
errorum internam, quum quis se purum et immunem praestat a cultu ido-
lolatrico, non communicando cum ipsc, quod fecerunt septem millia tem-
pore Eliae, vel patens et positiva, per apertam veritatis professionem,
quum palam nos testamur alienos ab erroribus et superstitionibus alicujus
Ecclesiae, imo et coetus segreges ab ea instituimus, et puriorem Dei cul-
tum seorsim profitemur, quomodo Gentiles ab Ethnicismo secedebant ad
Christianismum, hic non alterutram tantum, sed utramque simul prae-
scribi certum est, quomodo J udaei aperte Babylonem delinquere teneban-
tur, ut Hierosolymam se reciperent. Atque hoc clare insinuat, Isa. lii. 11,
“ Discedite, · discedite, exite illinc, immundum non attingite. Exite e
medio istiuS, purgate vos, portantes vasa Domini,'' ibi enim ad utrumque
exitum respicit, typicum ex Chaldaea, et mysticum ex Babylone spirituali.
Unde Paulus hoc loco utitur, 2 Cor. vi. 16, 17, ad insinuandam secessio·
nis ab impuro impiorum coetu necessitatem, ‘⁴ Quapropter exite e medio
ipsorum, inquit DominuS, impurum ne attingitote‚ ct eg‘o vos recipiam.’'
Sic, Act. ii. 40, eadem secessio aperta et positiva a J udaismo ad Chris·
tianismum J udaeis imperatur a Petr0, Ser-vamini ex hac perversa yenera-
tione. Nec aliter fieri potest, si saluti nostrae consultum volumus, ut
geminum hic scopulum aeque periculosum declinemus, alterum hypocri-
tarum, qui, corpore Babylone egrediendo, animo semper et corde ibidem
manent3 alterum vero Pseudo-Nicodemitarum‚ qui se corde secedere
profitentur, licet corpore adhuc ibi haereant.

XXI. Et ad secessionem cordis quod attinet, cum nulla possit esse
communio inter lucem et tenebras, errorem et veritatem, templum Dei
et idola, et Deus cor nostrum super omnia postulet, nemo non videt,
secessionem cordis hic primo requiri, ut, omnem errorem et impietatem ab·
negantes, puro corde et fide auva-ungar? Deum veneremur et colamuS. Alias
quid juvaret ore tenus ad Deum accedere, si cor ab eo remotum semper
manet? Quid juvaret veritatem extrinsecus profiteri, dum pestiferi et exi-
tiales errores in mente foventur? Quid prodesset Hierosolymae civem se jac-
tare, et Babylonem corpore reliquisse, si animus in eam semper conversus
est, imo si Babylon cordi semper haeret infixa ἰ’ Satius omnino foret nun·
quam ex ea egressum esse, quam ejus odium hypocritice simulando, pronum
erga ipsam affectum semper habere. Unde non mirum, si tales Vertumni
Proteo quovis mutabiliores, qui religionem propriis commodis accommo-
dare volentes, Christum videntur amplecti, quum e re sua hoc esse vident.
Iidem tamen subinde, quum sibi utilius fore judicant, ad Babylonem rela-
bantur, quia ex ea nunquam serio et sincere fuerant egressi, de quibus im-
pletur quod ait PetruS, “Canis ad vomitum revertitur, et sus ad volutabrum‚’'
c. ii. secundae ver. 22.

XXII. Sed ita secessio cordis ante omnia requiritur, ut necessaria
etiam sit secessio oris et corporis, nam ut corde ereditur ad justitiam, ita

