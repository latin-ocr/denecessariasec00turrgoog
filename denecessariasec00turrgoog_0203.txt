msrur. vin] uosrnx An sccnnsrx ROMANA. 171

exponuntur3 aliisque artibus innumeriS, quibus opes undiquaque per fas
et nefas corradere solet, et totum pene orbem terrarum sibi obnoxium et
tributarium facit.

XL. Possent alia plura adhuc addi argumenta ad sententiae nostrae
confirmationem, inprimis quae ex collatione Antiochi et Antichristi ex
Daniele peti possunt ; sed de his alibi dicendi erit locus, et quae hactenus
allata sunt sufficere possunt, si rite expendantur, ad evincendum notas
eas, quibus Antichristus ejusque imperium et status nobis a Spiritu
Sancto describitur in Scriptura, non alii cuipiam melius quam Pontifici
Romano convenire. Qui plura voluerit, consulere potest magna ex
nostris nomina, et viros undequaque doctissimos, qui quaestionem
hanc ex professo tractarunt, et uno ore idem pronuntiarunt ; quales sunt
inter caeteros Sereniss. M. Rex. Britannioe J acobus, in opere suo regio et
Apologiaad principes iii. Plessaus in Historia Papatus,Whitakerus, J unius,
DanaeuS‚ chamierus, Molinaeus‚Vignerius, Pon-elius, Downanus, Maresius,
Medus, aliique non pauci, et novissime eruditissimus theologus et de
Ecclesia Dei in causa ejus tuenda optime merituS, frater in Christo con-
junctissimus D. J urieu in lib. Proejudiciorum contra Papatum‚ et in Gom-
plemento prophetiarum ante annum evulgato, part. l, ubi hoc argumen-
tum ea accuratione et soliditate exequitur, ut post ejus messem vix ulli
spicilegio locus detur.

XLI. Sed ut pressius urgeamus adversarios, libet hic nonnulla ex
ipsis Pontificiis in medium afferre testimonia, qui ingenue agnoverunt
Anti-Christum in Papa, et ejus Sedem in Sede Romana inveniri. Gre-
gorius I., Pontifex ipse, circa annum 600, non obscure hoc insinuavit ad·
versus Johannem constantinopolitanum, qui titulum oecumenici, quem
Papa proprium sibi csse voluit, usurpabat, in Epistola ad Mauritium
Imperatorem, lib. iv. epist. 30, ‘⁸ Ego autem fidenter dico, quod quisquis
se universalem sacerdotem vocat, vel vocari desiderat, in sua elatione
Antichristum praecurrit, quia superbiendo caeteris sc praeponit,” &a Et
epist. 36, ‘⁴ Rex superbiae prope est, et quod dici nefas est, sacerdotum
praeparatus est ei exercitus, quia cervici militant elationis, qui ad hoc
positi fuerunt, ut ducatum praeberent humilitatis.” Circa finem seculi
decimi luculentum extat testimonium Arnulphi Episcopi Aurelianensis
in Synodo Rhemensi, qui miserrimum Ecclesiae sui temporis statum
deflens, “ Ο lugenda,” inquit, “ Roma, quae nostris maj oribus clara patrum
lumina portavisti, nostris temporibus monstrosas tenebras futuro seculo
fumosas effudisti.'' Et post mentionem factam variorum Pontificum cor-
ruptissimorum, quales fuerunt Octaviani, Bonifacii, aliaque id genus
monstra hominum, ut vocat, qui Sedem a centum annis occupabant, con·
cludit tandem, ‘⁴ Quid hunc, Reverendi Patres, in sublimi solio resi-
dentem, veste purpurea et aurea radiantem, quid hunc,” inquam, ‘⁶ esse cen-
setis? Nimirum si charitate destituitur, solaque scientia inflatur et
extollitur, Antichristus cst in templo Dei sedens et se ostendens tan-
quam sit Deus.” Haec erant secula ferrea et plumbea, de quibus Ba-
tonius ad annum 900 queritur, in quibus impotentissimae dominabantur
meretrices Theodora et Marozia, et monstra in Sedem intrudebant, et
Genebr. in lib. v. Chronic. fatetur, ‘⁴ Per annos fere 150, Pontifices cir·
citer quinquaginta a Joanne scilicet VIII. usque ad Leonem IX. a
virtute majorum prorsus defecisse, Apotacticos, Apostaticosque potius
quam Apostolicos.” Gregorii VII. tempore, quo imperium Antichris-
tianum ad upon· pervenit, quod contigit seculi undecimi initio, non
pauci illorum temporum idem aperte testati sunt, referente Aventino
Anna. lib. v. “Plerique pro concione,” inquit,“ Gregorio maledicunt, Hil-

