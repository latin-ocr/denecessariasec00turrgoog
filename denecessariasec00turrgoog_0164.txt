132 ns Necessariis ssesssloss [ms-rer. vr.

proponitur3 cum haec interpretatio nullum in Scriptura fundamentum ha-
beat, nullum in Patrum monumentis vestigium, nulla rationum momenta,
sed meras conjecturas et vanas divinationes, Unde Lessius ipse, dum eam
commendare studet, nihil afferre potuit, nisi quod non dehet alicui incredi-
bilis videri in Apoc. c. xvii. et xviii. At non quaeritur, an factum aliquod
non incredible debeat videri, sed an probari aliquo argumento possit reipsa
contigisse. At unde probabunt nobis, Romam sub Antichristo ad ethni-
cismum reversuram Ρ Imo nonne Apostolus testatur Antichristum in tem-
plo Dei, id est Ecclesia, sessurum, quod dici non posset, si ad ethnicismum
sub eo relapsura erat? Hinc plerique ex Pontificiis hoc respuunt figmen-
tum, tum J ustinianus in 2 Thess. ii„ ubi de eo dicit, Quid lzoc est quam divi-
nare 3 Suarez s. 7, 10, Non video unde probari possit. Malvenda ut in·
credibilem detestatur3 Alcazar in Apo. xvii. et xviii. ad eos accedit.

XIV. Hoc vero semel posito, Romam Christianam et Pontificiam hic
commta-ri, inquirendum jam est ulterius, quare Spiritus S. sub Babylonis
nomine illam describere voluerit, et quae sit istius locutionis ratio et fun-
damentum. Primo, mirum videri non debet si aenigmatice et figurate loqui·
tur, cum hic non historiam scribat, sed prophetiam, quae obscurior solet
esse, et variis figurarum involucris tecta. Ita tamen velata est et operta,
ut mysterium sub hoc velo latens penitius rem attendenti non difficile sit
agnoscere, quando tanta est inter Romam et Babylonem similitudo, ut
caecum esse oporteat, qui eam non videt. Audiatur vel unus Orosius histor.
lib. ii. cap. 2. ‘⁴ Ecce,” inquit, “ similis Babyloniae ortus et Romae, similis
potentia, similis magnitudO, similia tempora, similia bona, similia mala,
&Q Babylon eo anno sub praefecto Arbacto dehonorata est, quo Roma
sub Proco rege, ut proprie dixerim, seminata est; Babylon novissime eo
tempore a Cyro rege subversa, quo primum Roma a Tarquiniorum regum
dominatione liberata est. Siquidem sub una eademque convenientia tem-
porum illa cecidit, ista surrexit ; illa tunc quasi moriens dimisit haeredita-
tem, haec vero pubescens; tunc Orientis occidit imperium, et ortum est
Occidentis.''

XV. Sed ut hoc clarius pateat, quaedam collationis capita attingenda
sunt; non tam ea quae urbis magnitudinem et gloriam, quam quae pec·
cata et poenas spectant. Multa quidem Ecclesiae ab ejus incunabulis
damna sunt a mundo illata: AEgyptus‚ nascentem suffocare3 Babylon, adul-
tam opprimere et corrumpere3 Antiochus, provectam extinguere connisi
sunt. Sed quae distincta fuerunt temporum intervallis ersecutionum
exempla, omnia, ut solent morbi omnes in senectutem con uere, collecta
in Ecclesiae novissimam aetatem ingruerunt: quippe quod saevitia Pharao-
nis, fastus Babylonis, Antiochi furor designaverat, ad unius Antichristi
componendam immanitatem coeunt. Hinc ejus sedes, modo AEyyptus
propter servitutis duritiem, modo Sodoma dicitur, propter impuritatum
foeditatem, Apoc. xi. 8. Vicit tamen caetera Babylonis nomen. Nam
aliae suas artes, suas scelerum formas singulae contulerunt, Babylon impe-
rium, statumque cum Ecclesiae captivitate conjunxit et produxit. Adde
quod germanae utriusque dotes, tyrannis et idolomania. Omnium utra-
que scortationum metropolis et impietatis officina. Hoc differunt quod
altera, corporum exitio attenta, carnificinae et excidio animarum non adeo
intenta fuit. Hic Nimrod robustus, animarum venator. Hinc linguae,
fideique sanctae nata oblivio, et omnium linguarum ac rerum processit con·
fusio. Hinc barbaries in religionem infusa, veritas oppressa, templum
Dei foedissima idololatria pollutum, divina pietatis instrumenta, miserrima
captivitate vel sepulta, vel ad nefarios et profanos usus traducta, sacra·

