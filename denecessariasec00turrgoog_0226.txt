192 ns necessarus secessione [121st. vm.

quorum partibus stet legitime vocatio et missio, non ad formulas externas
ordinationis, quae nihil est sine veritate, attendendum est, sed respicienda
est unice verita33 nam ut qui pro veritate militat ex Deo est, et ad id ab
ipso vocatur, ita qui eum oppugnat, non potest a Deo esse, nee ab ipso
ad id vocari. Quod non ideo dicimus, quasi vellemus liberum esse et in-

tegrum cuivis sese ingerere omni tempore et casu ad functiones ministerii ·

publici. Scimus Deum esse Deum ordinis non confusionis, nec ordinem,
semel in Ecclesia sancitum, sine absoluta necessitate esse violandum. Sed
hoc tautum volumus. veritatem non propter ordinem datam esse, sed ordi-
nem propter veritatem, atque ita ordinem veritati cedere debere, non veri-
tatem ordini, quum veritas et ordo non possunt simul subsistere. Dum
ergo qui ex ordine recepto vocantur ad veritatem docendam, rite officio
suo funguntur, nemini licet eos turbare, vel intrudere se in ministerium.
Sed si eo misere abutantur, et tantum abest ut doceant veritatem, perse-
quuntur eos, qui eam sequuntur, et mendacium persuadere conantur,
nemo estqui jus non habeat illis resistendi, et veritatem pro virili pro-
mulgandi et amplectendi, a quocunque nobis proponatur; nee ulla datur
circumstantia locorum, temporum, personarum, quae impediat quominus
obligemur ad veritatem sequendam, et quae efficiat, ut debeamus sequi eos
qui eam oppugnant, quacunque jactent se instructos esse vocatione. Alias
dicendum esset, vel eos, qui ordinationem non acceperunt juxta ritus re·
ceptos, non posse veritatem unq uam docere, vel veritatem non esse amplec-
tendam, quoties ab iis proponitur, qui ordinationem non habent, quod
utrumque et sanae rationi et experientiae repugnare certum est. Rursus, si
ex necessitate missionis pro Ecclesia Romana quis pugnaret, dicendum
erit, vel nullos ex iis, qui missionem habent, posse errare, vel, licet errent,
non minus sequendos tamen esse, quod utrumque etiam pietati et rationi
adversari nemo non videt. Hunc autem statum esse controversiae inter
nos et pontificios proclive est cuivis agnoscere. Donec ergo non demon·
strant nobis, veritatem penes se esse, et mendacium penes nos, non possunt
obtendere nobis defectum missionis, qui pertendimus veritatem a
partibus nostris stare, et mendacium apud adversarios. Sic necesse
est ad examen doctrinae venire, ut constet quibusnam jus competat
reedicandi.
p XX. Verum quidem est neminem praedicare debere, nisi mittatur, ex
Rom. x. 15. Sed non semper externe et mediate ab hominibus fit missio,
sed aliquando interne et immediate a Deo. Quum tolerabilis est Ecclesioe
status, nullaque urget necessitas, ιυταξιας ratio, fateor, postulat, ut
ordo receptus, qui a Deo institutus est et hominum ministerio peragitur,
servetur. Sed in casibus summae et ineluctabilis necessitatis, et in deplo-
rato rerum statu, qualis iste fuit, quum nullus amplius locus ordini relictus
est, necessitatis lex, seu potius Deus ipse, qui homines in istam necessi·
tatem compulit, non modo non vetat, sed etiam praecipit et potestatem dat
ea procurandi, quae faciunt ad salutem propriam, et proximi aedificationem,
etiam cum ordinis illius neglectu, si modo ordinario et consueto haberi non
possint. Sic si aliquis in remotissimas orbis terrarum plagas tempestate
delatus esset, inter populos plane barbaros, apud quos nullum esset Chris-
tianae religionis vestigium, an sacrilego silentio premere debebit myste-
ria evangeliea Ρ Nonne ex charitatis lege tenebitur infidelibus illis con-
vertendis operam dare, et si labori ipsius Deus eatenus benedicit, ut plures
adducat ad fidem, annon licebit ipsi coetum colligere, ecclesiam consti·
tuere, et pastoris ordinarii ex ipsorum voto apud ipsos fungi officio? An
patriam repetere prius tenebitur, ut juxta ritus receptos consecretur Ρ Quid

