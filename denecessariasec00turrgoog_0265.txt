Disru‘r. 1.] ns amno vivs. 219

eandem mentem ad concupiscientiae sepulchra repetit, εἰ sic mecum aqis,
obsecro ut interficias me, mortem corpoream optans, imo mortem immatu-
ram et violentam, ex ardenti in populum charitate, ut ipsius exitium suo
interitu redimeret.

XXVIII. Verum licet librum istum de libro vitae intelligeremus, non
continuo sequeretur, quod pertendunt adversarii, posse quemquam ex eo
libro deleri. Quia in precibus et votis, non semper ea quae ficri possunt,
sed interdum etiam αδυηιτα optantur, ut David dum optat mori pro Absa-
lom0, 2 Sam. xviii„ Christus transire calicem, Matth. xxvi„ et Paulus fieri
anathema pro fratribus, Rom. ix· 3. Nec tamen perperam et temere, quia
hoc non fit absolute, sed hypothetice, sub aliqua vel tacita, vel expressa
conditione voluntatis Dei et possibilitatis rei. Nec mirum videri debet,
ita enim pro objectorum ratione varie solent affici sancti, et aliter loqui,
quum salutem suam aut aliorum, Deive gloriam spectant3 aliter vero
quum Dei decretum et beneplacitum intuentur. Christus, quum attendit
ad J udaeorum incredulitatem ct charitatem suam, lachrymatur, et eorum
ruinam serio deplorat, Luc. xix. 41. ‘⁸ Ο utinam attenderes ad ea, quae
pacem tuam spectant.” At idem, quum Patris decretum justissimum co·
gitat, in eo acquiescens exultat spiritu et gratias illi agit, Matth. xi. 25.
Sic quum tempore passionis irae divinas sibi imminentis pondus gravissi-
mum perpendit, et mortem dirissimam, quae illi impendebat horrore quo-
dam, sed naturali et αδιιβλητᾳ correptus, illam deprecatur3 stan-seat a me
calix iste. At quum rursus oculos attollit ad Patris sapientissimum
decretum, in eo submisse acquiescit, sed non sicut eqo vola, sed sicut tu vis,
ο Pater. Ita quum Paulus ad Dei consilium aeternum de electione et
reprobatione hominum respicit, agnoscit ita esse immutabile, ut nec
populum, quem praescivit et clegit, rejicere possit, nec quos rejecit vita
donare ; sed idem tamen, dum rejectionem fratrum suorum, et gravem illam
reguo-av, quae Israeli accidebat, attendit, non potest sibi temperare, quin
intenso charitatis ardore optet fieri anathema pro fratribus, et ab ipso
Christo quadantenus separari. Idem in Mose observamus. Sane non
ignorabat Moses, irrevocabile esse Dei consilium, et fieri non posse ut vel
electus periret, vel reprobus salvaretur3 sciebat alienum esse ab ipsius
justitia insontes cum sontibus perdere. Sed quia omnes ejus sensus de-
vinctos quasi tenebat cura populi, cujus sciebat curam sibi esse deman-
datam, nihil aliud ipsi venit in mentem eo moment0, quam ut salvus
esset populus, et gloria Dei non obscuraretur in illius interitu3 quae vero
tantae sollicitudini repugnabant tunc non attendit. Nec mirum ita fuisse
perplexum, putabat scilicet interitu electi populi aboleri Dei fidem, et
gloriam ejus in hac rejectione mirum in modum periclitari; putabat foedus
cum ipso initum convelli, et grandem AEgyptiis blasphemandi adversus
Deum occasionem dari. Quod tam aegre et impatienter fert, ut seipsum
exitio potius devovere velit, quam ut talis blasphemandi ansa hostibus
concedatur. Sed ita haec sunt intelligenda, ut conditio tacita in tali voto
et similibus semper sit includenda, nimirum si hoc fieri possit, ct si ad glo-
riam Dei conducat3 sit quo mod0, citra culpam ullam, posset utile esse
medium ad veniam populo obtinendam. Unde petitio non infert statim
sacti possibilitatem, sed petentis exprimit zelum et charitatem, et ardorem
quendam heroicum et extraordinarium, qui quovis pericu10, imo proprio
exitiO, si fieri posset, redimere vellet Dei gloriam et fratrum salutem.
Talia autem desideria et vota, licet sint per se inefficacia ad agendum,
maximae tamen solent esse virtutis ad impetrandum3 solent enim amici simi-
libus precibus vim quodammodo amicis facere, et quod volunt extorquere.

