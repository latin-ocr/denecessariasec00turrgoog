DE sncsssmns AB EchEsu ROMANA. ix

justam bonae causae et innocentiae nostrae defensionem, calumniarum
istarum vanitatem in aperta luce collocare, ne simplicioribus imponant.
Quod ab iis potissimum requiri nemo negabit, qui ad bella Domini de-
certanda vocati, et aliis praepositi, prospicere debent, ne quid Religio
patiatur detrimenti, caeteris fidelibus, et J uventuti inprimis sacrae ipsis
commissae, λόγῳ καὶ ’ἔργῳ praeeundo. Quae effecit ratio, ut ex Muneris
mihi demandati ratione, pro more in Academiis recepto, dc hoc argu-
mento nonnullas disputationeS, publici juris ante aliquot annos
facerem, quibus probandam suscepi Secessionis nostrae ab Ecclesia
Romana necessitatem, et Syncretismi cum ea impossibilitatem. Quae
cum supra spem meam cum aliquo applausu exceptae fuerint, et brevi
quotquot supererant Exemplaria distracta sint, de illis denuo sub
prelum mittendis cogitare coeptum est, ut eorum desiderio fieret
satis, qui illas avide requirebant, persuasi hoc Opuseulum fructu suo
non cariturum, hoc praesertim tempore, quo Quaestio ista non minori
fervore quam antea renovari coepit, Pontificiis nihil intentatum relin-
quentibus, ut sive vi sive dolo, sive promissorum dulcedine sive calum-
niarum acerbitate et persecutionum omnigenarum diritate, et inprimis
odioso isto schismatis praejudicio, fideles a vera fide avocent, et in
partes suas pertrahant. Ad quorum votum facile passus sum Velita-
tiones istas Academica-s, quae mei juris amplius non erant, denuo
evulgari, licet multa in iis, ut in tumultuario opere, desiderari non
nesciam, quae in pleno et accuratiori tractatu observari potuissent.
Interim ut paulo excultiores prodirent, secundis curis non parum
auctae fuerunt, et illis additamentis locupletatae, quae novitias Ad-
versariorum exceptiones et objectiones discutere, et veritatem Sen-
tentiae nostrae contra Sophistarum cavillationes fortius asserere pos—
sunt. Quod an assecutus fuerim, Lectorum erit judicium. Exinde
saltem, ut spero, patebit vanitas Postulatorum‚ quae tanto eum verbo-
rum apparat-u μετὰ πολλῆς φαντασίας a Clero proposita sunt. Patebit
non sine gravissimis et urgentissimis causis Patres nostros ab Ecclesia
Romana secessisse, et nos cum illa, dum infallibilem se jactat, et irre-
formabilis manet, omnem Syncretismum respuere. Causas istas non
fuisse, ut illi perperam, et contra propriam conscientiam fingunt, vel
statum Ecclesiae depravatum, et mores Cleri corruptissimos, de quibus
Scriptores ipsi Pontificii graviter conqueruntur, quamvis non leve prae-
judicium inde adversus eam oriatur : Sed errores capitales et funda-
mentales multiplices tum in Doctrina, tum in Cultu, tum in Regimine,
quos vel errare vel profiteri nefas esse duximuS, et sine praesentissimo
salutis nostrae discrimine non potuimus. Patebit iniquissime postulari,
Gur ab ipsis secesserimus3 Cum constet nos non tam fugisse, quam
fugatos fuisse diris ipsorum persecutionibus et anathematis, quae sece-
dendi necessitatem nobis imposuerunt. Sed nos justissime vicissim ab

