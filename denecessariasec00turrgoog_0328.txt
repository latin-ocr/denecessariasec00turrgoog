282 ns sonosuu ornans recasurus. [msw‘r. xv·

XXIII. Hoc vero ut probet, duo assumit a nobis recepta Dogmata3
Prius de inseparabili nexu Fidei et charitatis ac bonorum Operum; Posterius
de Perseverantia Fidei, Virtutumque Christianarum, cum gravissimis scele-
ribus. Unde putat ideam Virtutis et Vitii ita confundi, ut utriusque ratio
nulla amplius habenda sit, et sic Vitium Virtutis, et Virtus Vitii nomen
obtineat, Quod hac ratione conatur evincere pag. 187, ‘⁴ Fides vera,''
inquit, ‘⁸ secundum calvinistae est inseparabilis a Virtutibus Christianis,
et per consequens a Castitate, Patientia, &c. At non raro contingit, ut
fideles in adulteria varia et homicidia incidant, non amissa tamen fide.
Ergo non amittunt etiam castitatem et patientiam adulteria et homicidia
patrando; Atque ita sunt casti adulteri, et patIentes homicidae.'’ Quod
ita horrendum ipsi videtur, ut vel propter hoc unum doctrina nostra ipsi, piis-
que omnibus merito detestanda videatur. Verum baec omnia, quae speciose,
et magno verborum apparatu proponuntur, facile solvuntur, si sincere et
remota calumnia Sententia Orthodoxa attenditur: Ex qua quippe constabit,
verissime ex Scriptura-utrumque dogma asseri ; Nec tamen nisi falsissime,
quam inde nectant consequentiam posse elici.

XXIV. Atque hic ante omnia observare licet, iniquissime Nobiscum
ab Authore agi. Quamvis enim istae, quas ex doctrina nostra elicit con-
sequentiae, aliqua cum veri specie possent ex ea colligi, ut ipse arbitratur3
Cum tamen non ignoret eas a Nobis, non modo non agnosci, sed constan-
tissime rejici tanquam impias et falsissimas, imo anathema illis denunciari,
qui pestifera ejusmodi dogmata in Ecclesiam inducere sustinent: Cum
etiam constet, nihil non a Nobis fieri ad commendandam modis omnibus
Sanctificationem, Et in ipsa Praxi, non minus, imo longe majus deprehen· ’
datur Pietatis, et vitae, prout fert humana fragilitas, inculpatas studium in
Ecclesiis nostris, quam apud eos, qui suam alibero Arbitrio suspendunt
Perseverantiam, et continuae trepidationi mentes subjiciunt; Quo tandem
jure pertendit, Doctrinam nostram propterea tanquam erroneam et pietati
noxiam traduci posse Ρ Quis nescit eum, qui dogma aliquod tuetur, non
statim adoptare consequentias omneS, quae ex eo vel vere vel falso colligi
possunt, nec nisi injuste posse illi tribui; maxime quum protestatur, se
eas toto pectore aversari, et alienissimae esse a mente sua, sive ab ea
quam profitetur fide? Ita si nihil aliud occurreret, ex hoc uno injustitia
criminationis Adversarii jam satis pateret. Quod si liberet recriminari,
Quam potiori jure possemus Adversario reponere Theologiam Moralem,
quae apud Pontificios obtinet, qua Pietatis et Sanctitatis studium, non per
consequentias, sed per ipsa dogmata, non tam relaxatur quadantenus,
quam penitus enervatur, et corrumpitur in variis Capitibus, et peccata
etiam gravissima, non tam extenuantur, quam approbantur, et licita red-
duntur, quod nemo sine horrore legere potest apud Amadaeum Guimenium,
Apologiam casuistarum, et Theologiam Moralem J esu'itarum, et alia id
genus Scripta, quae vel Ecclesiae totius sententiam referunt, vel praecipuo-
rum ejus Doctorum, qui non modo in ejus sinu vivunt et tolerantur, sed
et publice et voce et scriptiS, sub oculis ipsius Pontificis, eoque non im-
probante, pestifera ista dogmata docent et tuentur.

XXV. Verum longe clarius calumnia patebit, postquam visum fuerit,
salsissimam esse, quam nectunt ex Sententia hac nostra consequentiam,
quoe nullis fidiculis ex ea deduci possit. Credimus sane fidelem semel
justificatum, et in filiorum Dei numerum receptum, gratiaque regenera-
tionis donatum, nunquam posse vel totaliter vel finaliter excidere a gratia3
ut fiat mancipium Diaboli, qui antea fuit filius Dei, et exhaeredetur in
aeternum, qui semel haeres Dei, et cohaeres Christi factus est: Et quidni

