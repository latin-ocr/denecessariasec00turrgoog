202 . ns sucessum secessione [maror. vm.

non pariter ab illis Ρ Vel si cum illis possumus communionem colere,
quidni etiam cum istis ? Resp. Fateor dogma hoc Lutheranorum tale esse,
quod a nobis probari non possit; sed negamus ejusdem esse momenti
cum erroribus Pontificiorum circa hoc caput. 1. Quia Pontificii non
errant solum in praesentia reali corporis Christi, sed in transubstantia-
tione, sacrificio missatico, adoratione hostiae, substractione calicis, et
aliis, quae gravia sunt et capitalia, quae illi constanter nobiscum rejiciunt.
2. Error Lutheranorum est mere theoreticus3 qui mentem quidem falsa
opinione imbuit, sed qui conscientiam propterea non inficit, ut aliquid in
cultu admittatur, quod idololatriam sapiat. Licet enim Christum proesen-
tem esse velint in sacramente, tamen adorationem sacramenti nec ipsi
agnoscunt, nec aliis imponunt, sed aperte impugnant. ‘⁴ Primo dicunt,’¹ sic
loquitur Cbemnitius in Exam. Conci. Trident. p. 2, de veneratione sacra-
menti, de Pontificiis, “ipsum sacramentum Eucharistiae, seu totum illud,
quod a Domino ut sumatur institutum est, esse cultu latriae adorandum.
Atqui Eucharistia, juxta dictum Irenaei, constat duabus rebus, terrena et
coelesti. Essent igitur etiam terrena elementa panis et vini in Eucharistia
cultu latriae adoranda, quod a manifesto idololatriae seu ιςτολιιτςιιας cri-
mine excusari et defendi nullo modo posset.” Et postea, “ Ad cavendam
igitur idololatriam diserte distinguendum est. Christus Deus et Homo
in divina et humana natura in actione praesens adoretur, substantia vero
vel species elementorum panis et vini non adorentur, nec praeter‘ Crea-
torem etiam creaturam colamus,’' &c. Sed Pontificii non hic modo
theoretice, sed et practice etiam errant, et quidem gravissime, dum ado-
rationem hostiae et credunt ipsi et exhibent, et caeteris tanquam summe ne-
cessariam sub poena anathematis omnibus imponunt. 3. Lutherani hic
falluntur resp. loci, dum putant eorpus Christi ibi esse, ubi non est revera,
sed non quoad objectum, ut pro corpore Christi aliud aliquod subjeetum,
substantiam puta panis, accipiant, quia volunt semper manere panem dis-
tinctum a corpore Christi. Sed Pontificii non modo peccant resp. loci, sed
et objecti, dum non tantum Christi corpus ibi esse localiter pertendunt,
sed ipsum panem in corpus Christi mutatum statuunt; atque ita, dum
credunt se adorare Christum, reipsa nihil aliud quam panem adorant,
et sic merito in agressu-guas crimen incurrunt. 4. Pontificii adorationem
hostiae non modo in usu sacramenti sanciunt, sed etiam extra usum
seu extra illam actionem imperant, puta quum panis in processionibus
circumgestatur et in repositione includitur, ut tunc populo adorandus pro-
ponatur. Sed Lutherani, licet cultum Christi in usu sacramenti agnoscant,
extra illum tamen peculiarem cultum aut adorationem ad panem circum-
gestatum vel repositum statui non posse sine manifesta idololatria
profitentur. “Quid aliud possumus,” inquit ibid. Chemm, “juxta nor·
mam verbi divini judicare, quam talem cultum non esse Χςιπολιιτςιιω, sed
agroue-guar ?'’ 5. Licet praesentiae realis dogma varia absurda post se
trahat3 quia tamen Lutherani ea non agnoscunt, et ab his abhorrere se
profitentur, et testantur se credere praesentiae istius modum esse plane ιρ-
{uror et inexplicabilem, qui non obstet, quominus eorpus Christi saltem
quoad actum naturoe, ut loquuntur, unicum locum eumque circumscriptivum
occupet; quia naturarum in Christo veritatem et distinctionem expresse
nobiscum confitentur, non statim possunt aut debent illis impingi omnes
illae, quse ex hoc ipsorum dogmate possunt elici, consequentiae, quasi de
illorum essent fide : ut non possunt juste nobis adscribere portentosa illa
dogmata, quae ex nonnullis quorundam doctorum nostrorum verbis male
intellectis solent perperam colligere. Sed pontificiorum alia est ratio:

